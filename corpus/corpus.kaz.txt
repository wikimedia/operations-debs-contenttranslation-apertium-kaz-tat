     1 . АЗАМАТ ҚАЙДА?
     2 . Азамат пен Айгүл бақшада.
     3 . Ауа райы бүгін әбден жақсы, жылы.
     4 . Бірақ кеше өте суық еді!
     5 . Осы себептен олар далада ойнай алмады.
     6 . Азамат пен Айгүл ойнағанды жақсы көреді, олар әрдайым үлкен үйдің алдындағы бақшада бірге ойнайды.
     7 . Азамат алты жасар кішкентай бала.
     8 . Қыз оның қарындасы, ол бес жаста.
     9 . Азаматтың кішкентай бір күшігі бар, қазір ол да бақшада.
    10 . Күшік балалармен ойнағанды жақсы көреді.
    11 . Күшігі қазір өте қуанышты.
    12 . Ал Айгүлдің күшігі бар ма?
    13 . Жоқ, Айгүлдің күшігі жоқ, оның мысығы бар.
    14 . Бірақ мысығы үйде, ұйықтап жатыр.
    15 . Олардың анасы мысығымен бірге үйде, ол терезеден Азамат пен Айгүлдің ойнағанына қарап тұр.
    16 . Азамат ескі үлкен бір ағашқа қарай қатты жүгіріп бара жатыр, ол сол ағаштың артына Айгүлден жасырынып жатыр.
    17 . Не үшін екенін білесіз бе?
    18 . Айгүл қолымен көздерін жауып отыр.
    19 . Ол еш нәрсені көріп тұрған жоқ, ол санап жатыр.
    20 . Ол не үшін бүйтіп жатыр?
    21 . Ал Азамат ағаштың жанында не істеп жатыр?
    22 . Бұл ойын.
    23 . Айгүл санап біткеннен кейін айналасына қарады.
    24 . Ол "Азамат қай жерге кетті?  Оны көрдіңдер ме?" деп іздеп жатыр.
    25 . Айгүл Азаматтың қайда екенін білмейді.
    26 . Күшіктен "Азаматты көрдің бе?" деп сұрайды.
    27 . Ал күшік, әлбетте, сөйлей алмайды.
    28 . Демек, Айгүл өз сұрағына жауап ала алмайды.
    29 . Адамдар итпен сөйлескенде одан ешқашан жауап ала алмайды!
    30 . Айгүл терезеде тұрған анасына қарайды.
    31 . Айгүл анасының жымиғанын көріп ол Азаматтың қай жерге кеткенін біледі деп ойлайды.
    32 . "Азамат қайда, айтшы!" деп сұрайды.
    33 . "Жоқ, Айгүл, айта алмаймын" деп анасы жауап береді.
    34 . Ол Азаматтың қайда екенін білсе де айтқысы келген жоқ.
    35 . Айгүл бақшаның ішінде ақырын басып жүр.
    36 . Әлі де болса Азаматты табуға әрекет етіп жүр.
    37 . Үстел және орындықтардың астына қарап жатыр, бірақ Азамат онда жоқ.
    38 . Ол барлық жерді қарап жүр, бірақ Азаматты таба алмай жатыр.
    39 . Одан кейін ол бір дыбысты естиді, ол дыбыс ескі үлкен ағаштың артынан шығып жатыр.
    40 . Мүмкін бұл Азамат шығар?
    41 . Ол дыбыс қайта естіледі!
    42 . Айгүл оны ақырын тыңдайды.
    43 . Ол аң да, құс та емес.
    44 . Ол енді ол дыбысты анығырақ ести бастады.
    45 . Бұл Азамат болу керек!
    46 . Одан кейін оған кішкентай бір қол көрінеді.
    47 . Жақынырақ келгенде ол оның басын да көреді.
    48 . "Сені таптым!" деп күледі.
    49 . Олар екеуі де көңілді үйге қарай келе жатыр, бір нәрсе жеп, су ішетін уақыт болды!
    50 . 
    51 . Миллионға жуық жанкүйер, 52 мың жезөкше...
    52 . Маусымның 8-і күні Варшавадағы ұлттық стадионда өтетін Еуроның ашылу салтанатын 150 миллион адам теледидардан тамашаламақ.
    53 . Еуро-2012 туралы қызықты статистикаға көз салыңыз.
    54 . Екі.
    55 . Еуропа чемпионатында екі жануар ойындарға болжам жасайды.
    56 . Украиналық мамандар Фунтик есімді торайдың көріпкелдік қасиеті бар деп отыр.
    57 . Бұған қоса, Польшаның Краков қаласындағы зообақты мекендейтін Читта есімді піл де чемпионат ойындарында «көріпкелдің» рөлін ойнамақ.
    58 . Читта биылғы Чемпиондар лигасының финалында «Челсидің» эмблемасы белгіленген ыдысты таңдап, лондондық команданың жеңіске жететінін дәл тауыпты.
    59 . Естеріңізде болса, 2010 жылғы әлем чемпионатында Пауль есімді сегізаяқ талай кездесуде кімнің жеңіске жететінін дәл анықтаған.
    60 . Үш.
    61 . Германия құрамасы Еуропа чемпионатын үш рет ұтып алған.
    62 . Немістер – Еуропа чемпионатындағы ең тәжірибелі  команда.
    63 . 2008 жылы Еуропа чемпионатының финалына және 2010 жылғы әлем чемпионатының шешуші ойынына шыққан.
    64 . Сегіз.
    65 . Бұл - Еуропа чемпионаты өтетін стадиондар саны.
    66 . Еуропа чемпионатының матчтары Украинада – Донецк, Харьков, Киев және Львов, Польшада – Гданьск, Познань, Варшава және Вроцлав қалаларында ойналмақ.
    67 . Чемпионаттың ашылу салтанаты Варшавада өтсе, финал шілденің 1-інде Украина астанасында жоспарланған.
    68 . Тоғыз.
    69 . Франция құрамасының бұрынғы ойыншысы Мишель Платини Еуропа чемпионатында осыншама голдың авторы атанған.
    70 . Оның рекордын әзірше ешкім бұза алған жоқ.
    71 . Бүгінде Платини – УЕФА президенті.
    72 . Он алты.
    73 . Бұл - Еуропа чемпионатына қатысатын командалар саны.
    74 . Жалпы бұл турнирдің іріктеу турнирына барлығы 53 ел қатысты.
    75 . Оның ішінде Қазақстан да бар.
    76 . Қазақстандық құрама «А» тобында соңғы орында қалып қойды.
    77 . 
    78 . АРАЛ ТЕҢІЗІ.
    79 . Арал теңізі — Қазақстан мен Өзбекстан шекарасында орналасқан сутаған.
    80 . Теңіз XX ғасырда ауданы жағынан (68 мың км2) әлемде төртінші орында болған болатын, бірақ 1960 жылдардан бастап теңіздің суы азайып келеді.
    81 . Арал теңізінің тарихы.
    82 . 1200 жыл бұрын Каспий теңізіне қосылып жатқан.
    83 . Бұған теңіздің терістік бетіндегі қазіргі Сарышығанақ, Ақеспе тұсынан 80 метр тереңдіктен Олигоцен уақытында өмір сүрген қызыл балықтың, ірі ұлудың, киттің омыртқа сүйектерінің тасқа айнала бастаған күйінде табылуы дәлел болмақ.
    84 . Бұл теңіздің кезінде мұхитпен қосылып жатқандығын көрсетеді.
    85 . Сондай-ақ Арал маңынан акуланың тісі мен сүйегі табылды.
    86 . XIX ғасырдың орта кезіндегі Арал-Каспий ойпатының пайда болуы жөніндегі болжамдардан Арал бассейнінің геологиялық ерте кезеңде Жерорта теңізімен тұтасып жатқан су айдыны екенін, оның кейінгі Альпілік дәуірлерде жер қыртысының көтерілуіне байланысты ұсақ су айдындарына бөлінгенін білеміз.
    87 . Сондай-ақ, Арал теңізінің көлемі жайлы, Арал теңізі жайлы ұғымдар сонау ерте дүние әдебиеттерінде де кездеседі.
    88 . Ендеше қазіргі кезде әлем елдері назарын өзіне аударып отырған осы су айдынын зерттеу сол ерте заманнан бүгінгі күнге дейін жалғасып келеді деуге болады.
    89 . Міне, сондықтан да көне зерттеулер мен қазіргі жаңа мәліметтерді салыстыру арқылы Арал теңізі бассейнімен оның жағалауының даму эволюциясын, сондай-ақ ғасырлар бойы өзгеру сипатын анықтау қиын емес.
    90 . Мысалы, ежелгі заманның өзінде Арал теңізі көп елдерге мәлім болған.
    91 . Өйткені, сол IX-X ғасырлардағы араб ғалымдары – Ибн Хордадбех, Ибн Руста, Әл-Масуди, Әл-Истахри келтірген мәліметтер аса құнды саналады.
    92 . Демек, бұл еңбектерден сол кездегі Аралдың көлемі мен жағаларының пішіні туралы мағлұмат алуға болады.
    93 . Ибн Хордадбех «Китаби-ал-масалик Вал-мамлик» саяхаттар мен мемлекеттер кітабы атты еңбегінде Амударияны - Жейхун, Арал теңізін - Күрдер көлі деп атайды.
    94 . Ал Ибн Рустаның Амудария мен Арал теңізі туралы жазғандары неғұрлым нақты, оның мәліметтері бойынша, Арал теңізінің көлемі 80 фарсах (бір фарсах - 6 шақырым).
    95 . Теңіздің басты жағалауындағы жоталары Сиякух (қара таулар) деп аталады.
    96 . Ал оң жақ жағалауы батпақты, онда қалың орман өскен.
    97 . Демек аталмыш Сиякух – үстірттің тік жарлы құздары болуы мүмкін.
    98 . Өйткені оның батыс жағалауы қазір де биік келеді, кейбір нүктелердің биіктігі 190 метрге жетеді.
    99 . Сол сияқты Араб географы Әл-Истахри Арал теңізін «Хорезм көлі» деп атаған және Сырдария жөнінде мәліметтер келтірген.
   100 . Әл-Истахри былай дейді: «Бұл көлдің айналасы 100 фарсах.
   101 . Суы тұзды, көлге Жейхун, Сырдария және басқа өзендер құяды».
   102 . Сондай-ақ X ғасырда өмір сүрген белгісіз автордың парсы тілінде жазған «Худуд-ал Алам шығыстан батысқа дейінгі әлем облыстары» атты қолжазбасында да Арал теңізінің сипаттамасы берілген.
   103 . Мұнда теңіздің көлемі 300 фарсахқа тең келетіні және жағалауларының құмды екені жазылған.
   104 . Жоғарыдағы Арал теңізі жөнінде мәлімет қалдырушылар негізінен теңізді арнайы зерттеген адамдар емес, жолшыбай көргенін жазған саяхатшылар, жалпы дүниежүзілік әдебиетке қатысты шағын дерек жинаған шолушылар.
   105 . Сондықтан бұл кезде Арал теңізі жайлы нақты ғылыми зерттеулер болған жоқ деуге болады.
   106 . Дегенмен осы өлкенің сол кезеңдегі көрсетілген табиғат жағдайлары мен қазіргі табиғатының өзгерісін салыстыра қарағанда өңірдің сипатынының бұрынғы кезде нақты қандай болғандығына көз жеткізуге болады.
   107 . Негізгі Арал теңізі жайлы нақты деректі мәліметтердің жиналуы, яғни арнайы зерттеулердің басталуы XVII-XIX ғасырлардың еншісіне тиеді.
   108 . Өйткені бүгінгі Арал деген атау сол XVII ғасырдан бергі жерге берілген.
   109 . Яғни 1740-1741 жылдары Сырдария мен Арал маңын зерттеуге алғашқылардың бірі болып, Иван Мурауин қатысып, тұңғыш рет Арал теңізінің шығыс жағалауларын өте дәлдікпен арнайы түсірілімге түсіріп, карта жасаған.
   110 . 
   111 . Түркияның оңтүстік-шығысындағы Газиантеп қаласында кеше болған жарылыстан қаза тапқандар саны 9-ға жетті.
   112 . Премьер-министрдің орынбасары Бесир Аталайдың айтуынша, бүгін таңертең жараланған 12 жасар қыз ауруханада қайтыс болды.
   113 . Құрбан болғандардың төртеуі - балалар.
   114 . Дүйсенбіде қаладағы полиция бекетінің маңында жарылыс болған еді.
   115 . Одан алғашында 8 кісі қаза тауып, 70-ке тарта адам жараланған.
   116 . Жарылыс болған жерде бірнеше көлік пен автобус жанып кетті.
   117 . Түркия билігі терактіні Күрд жұмысшы партиясының жауынгерлерінен көріп отыр.
   118 . Ал партия өкілдері жарылысқа өздерінің еш қатысы жоғын мәлімдеді.
   119 . 
   120 . Владимир Козлов, Серік Сапарғали және Ақжанат Әминовтің үстінен жүріп жатқан сотта тамыздың 27-сіне дейін үзіліс жарияланды.
   121 . Азаттық тілшісінің соттан хабарлауынша, Владимир Козловтың адвокаты Алексей Плугов келесі дүйсенбіге дейін сотқа қатыса алмайтынын айтып, сот отырысын кейінге қалдыруды сұраған.
   122 . Сотты жүргізіп отырған судья оның өтінішін қанағаттандырған.
   123 . Сот 27 тамыз күні сағат 9-да қайта басталатын болды.
   124 . 
   125 . Украинаның біріккен оппозициялық күштері президент Виктор Януковичтің үстінен "өз халқына қарсы қылмыстар жасады" деген айыппен ұжымдық шағым түсіретіндерін мәлімдеді.
   126 . Біріккен оппозициялық күштердің орталық сайлау штабының жетекшісі Александр Турчиновтың айтуынша, 17 тамыз күні шағымға 309 мың 711 украиндық қол қойып үлгерген.
   127 . "Фронт змин" партиясының жетекшісі Арсений Яценко Украинаның жоғарғы әкімшілік сотына тапсырылатынын айтады.
   128 . Оның сөзінше, оппозиция Януковичтің зейнетақы реформасы,  тіл туралы заңдар мен салық кодексіне қол қоюы, үкімет басшысы мен барлық министрлер кабинетін тағайындауы заңсыз деп санайды.
   129 . Президент әкімшілігі бұл жайға орай әзірге еш түсінік берген жоқ.
   130 . 
   131 . "Қырғызстанның Ыстықкөл облысында бес адамды өлтірген шекарашының көзі жойылды" деп хабарлайды Азаттық радиосының Қырғыз қызметі.
   132 . Ыстықкөл облыстық ішкі істер басқармасының өкілі Сталбек Усубакуновтың айтуынша, бүгін таңға жуық шекарашыны іздеуге шыққан топ оны облыстың Ак-Су ауданынан тапқан.
   133 . Қолға түсіру кезінде қарсылық көрсеткендіктен, оны атып тастаған.
   134 . Қырғызстанның Қазақстанмен шекарасына жақын таулы аймақтағы Эчкили-Таш шекара заставасында қызмет ететін сарбаз кеше бес адамды атып, көлікпен қаруын алып қашып кетті деп хабарланған еді.
   135 . Олардың бірі - бекет бастығы, үшеуі - қызметтес сарбаздар және біреуі - шекарашылардың бірінің әйелі.
   136 . 
   137 . Жаңа Зеландия Ауғанстандағы әскерін мерзімінен бұрын шығарып әкетуі мүмкін.
   138 . Бұл туралы бүгін елдің премьер-министрі Джон Кей мәлімдеді.
   139 . Оның айтуынша, Ауғанстаннан әскер 2013 жылдың сәуірінде шығарылуы мүмкін.
   140 . Бұған дейін Жаңа Зеландия үкіметі Ауғанстандағы әскерін 2013 жылдың соңында әкететінін хабарлаған еді.
   141 . Премьер-министр үкіметтің бұл шешімі кеше бомба жарылысынан  Жаңа зеландиялық үш сарбаздың оққа ұшқанымен байланысы жоғын айтады.
   142 . Тамыз айының басынан бері бұл елдің барлығы 5 сарбазы қаза тапқан.
   143 . Ауғанстанның Бамиан уәлаятында Жаңа Зеландияның 145 әскери қызметкері бар.
   144 . Олар мұнда негізінен құрылыс және қалпына келтіру жұмыстарымен айналысады.
   145 . 
   146 . WikiLeaks сайтының негізін салушы, Швецияға экстрадицияланған Джулиан Ассанж Лондондағы Эквадор елшілігінде екі ай бойы жасырынып жатқан жерінен көпшілік алдына шықты.
   147 . Ассанж өзін полиция тұтқындап әкетпес үшін журналистермен елшіліктің балконына шығып тілдесті.
   148 . Ол АҚШ үкіметін WikiLeaks сайтын қудалауын тоқтатуға шақырып, өзін ресейлік Pussy Riot панк тобымен және New York Times басылымымен қатар қойды.
   149 . Ассанж сөзінде өзінің үстінен "әйел зорлады" деп қозғалған қылмыстық іске қатысты ештеңе айтпады.
   150 . Осы аптаның басында Эквадор билігі оған саяси баспана берген еді.
   151 . Швеция Ассанжды аталған қылмыстық іс бойынша экстрадициялауға тырысып жатыр.
   152 . Ал Ұлыбритания үкіметі оны Эквадорға жібермей, Швецияға тапсыратынын мәлімдеген. 
   153 . 
   154 . Жапония сәрсенбіде Сенкаку аралында ұсталған 14 қытайлық журналист, теңізшілері мен белсендіні елден күштеп шығаратын болды.
   155 . Сенкаку - Жапония, Тайвань және Қытайдың арасындағы даулы арал.
   156 . Жапония ақпарат құралдары бұл туралы полицияның ұсталғандардан жауап алып, иммиграциялық полицияға тапсыратынын хабарлады.
   157 . 
   158 . Түркістан қаласының тарихи-мәдени этнографиялық орталығы.
   159 . Тарихи-мәдени этнографиялық орталық — Түркістан қаласында орналасқан тарихи-этнографиялық мұражай, қазақ халқының мұрасы мен рухани қазынасының қайнар көзі саналатын этноорталық.
   160 . Тарихы.
   161 . «Мәдени мұра» мемлекеттік бағдарламасы аясында ашылған орталық 2010 жылдың наурыз айынан бастап салына бастаған.
   162 . Алматы қаласындағы Аманжол Найманбай басшылық ететін «Этнодизайн Қазақ – 2030» ЖШС-нің ұжымы құрылысты 9 ай ішінде аяқтап, сол жылдың желтоқсан айында ол пайдалануға берілген.
   163 . Түркістандағы «Тарихи-мәдени этнографиялық орталықтың» ашылуы қаланың тарихи-мәдени өміріндегі елеулі оқиға болды.
   164 . Орталықтың ашылу салтанаты 16 желтоқсан – Қазақстан Республикасының Тәуелсіздік күнінің қарсаңында ұйымдастырылып, сол кезден бастап мұражай халыққа қызмет көрсете бастады.
   165 . Негізгі мақсаты – халықты Түркістанның рухани өмірінен, тарихынан хабардар етіп, оның ел мәдениетінде алар орнын, маңызын орталық қорындағы тарихи жәдігерлер жинағы арқылы көрсету.
   166 . Орталықтың міндеті – болашақта Түркістан тарихынан сыр шертетін ғылыми-зерттеу орталығына айналдыру.
   167 . «Әрбір халық, әрбір тәуелсіз мемлекет өзінің рухани орталығын нақтылап алуы керек.
   168 . Қазақстанның рухани орталығы – Түркістан» деген Елбасының пікірін негізге ала отырып ашылған «Тарихи-мәдени этнографиялық орталық» болашақта Түркістан тарихын зерделейтін ғылыми-зерттеу орталығына айналмақ.
   169 . Музей қоры Қазақстан Республикасы Мәдениет және ақпарат министрінің 2007 жылғы 23 ақпанындағы №45 бұйрығымен бекітілген Қазақстан Республикасы мұражай қорын қалыптастыру және сақтау ережесіне сәйкес жұмыс жасайды, ереже бойынша мұражай қорын қалыптастыру төмендегідей жүзеге асырылады делінген:
   170 . Мұражай жәдігерлері мұражай жинақтарын иеленушісінен сатып алу жолымен;
   171 . Жеке және заңды тұлғалардан сый немесе мұра ретінде қабылданған заттар есебінен;
   172 . Сот арқылы немесе өзгеде осындай құзыреті бар мемлекеттік органдардың шешімі арқылы тәркіленген мұражайлық маңызы бар жинақтардың немесе жекелеген заттардың есебінен;
   173 . Археологиялық экспедициялардың нәтижесінде немесе өзге де жағдайларда табылған тарихи-көркемдік құндылықты құрайтын заттардың және көмбелердің есебінен толықтырылып отырады.
   174 . Орталық сонымен қатар оқушыларға тәрбие беруде де маңызды рөл атқарады.
   175 . Республиканың барлық аумағында «Тарихи-мәдени этнографиялық орталықпен» таныстыру мақсатында ұйымдастырылған оқушылар экскурсиясы құрылып, Түркістан қаласына ағылуда.
   176 . Орталықта Түркістанның төл тарихына арналған музейлік экспозиция жасақталған.
   177 . Орталыққа қарасты Түркістан қаласында Н.Оңдасынов атындағы тарихи-мемориалдық мұражайы атты филиал жұмыс жасайды.
   178 . Тәрбие беру жұмысы тәжірибесінде мектеп мұғалімдерінің мұражайлармен байланыстарының мұражайда жүргізілетін оқу сапарын бірге дайындау, ұйымдастыру; мұражай сабағын дайындауда мұғалім мен мұражай қызметкерінің байланысы; мұражай мұрағаттарын көрнекі құрал ретінде пайдалану; тәрбиелік мәні бар іс-шараларды бірге ұйымдастыру; мұғалімдер үшін мұражайда дәрістер, семинарлар, конференциялар өткізу; мектепке мұражай ұйымдастыруға көмегі сынды әр түрлі формалары қалыптасқан.
   179 . Мұражай ғимараты.
   180 . Орталықтың музейлік экспозициясы 3800 шаршы метрді қамтиды.
   181 . Ғимарат 3 қабаттан, 5 көрме залынан, конференция залынан, қолөнершілердің шеберханасы және тарихшылардың зерттеу жұмыстарына арналған бөлмелерден тұрады.
   182 . Орталықтың бірінші қабатында Ерте дәуірдегі Түркістан тарихы, орта ғасырлардағы Түркістан тарихы, Шыңғысхан мен Әмір Темір дәуіріндегі Түркістан тарихы және Оңтүстік Қазақстан жеріне Ислам дінінің таралу тарихын көрсететін көптеген экспозициялар қойылған.
   183 . Екінші қабатта «Қазақ хандығы және Түркістан – Қазақ хандығының Ақ Ордасы» атты экспозициялық зал орналасқан.
   184 . Үшінші қабатта «Тәуелсіз Қазақстандағы жаңа Түркістан» атты экспозициялар қойылған.
   185 . Мұнда Қазақстан тәуелсіздік алғаннан кейінгі Түркістан қаласында салынған ғимараттар мен болашақта салынатын жаңа Түркістанның макеттері қойылған.
   186 . Бөлімдері.
   187 . Біздің дәуірімізден 1 миллион жыл бұрын өмір сүрген "тік жүретін адамнан" бастап, өз замандастарына дейінгі кезеңдерді қамтитын, ғасырлар қойнауынан жұмбақ сыр шертетін орталықтың экспозициясы негізгі сегіз ірі бөлімнен тұрады, олар:
   188 . "Ерте дәуірдегі Түркістан тарихы"
   189 . "Орта ғасырлық Түркістан тарихы"
   190 . "Шыңғыс хан мен Әмір Темір дәуіріндегі Түркістан тарихы"
   191 . "Оңтүстік Қазақстан жеріне Ислам дінінің таралу тарихы"
   192 . "Қожа Ахмет Ясауи ілімі мен мұрасы"...
   193 . Маған сөздік түзген ұнайды.
   194 . Мен үйге қайтуым керек.
   195 . Айгүл оны табуға әрекет жасап жүр.
   196 . Мен сенімен сөйлескелі келдім. 
   197 . Бүгін Ресейдің Федерация кеңесі осы ел әскерін Украина аумағында жағдай реттелгенше қолдану туралы қарарды бірауыздан қабылдады.
   198 . Құжатта қарардың президент Владимир Путиннің сұрауы негізінде және азаматтардың, соның ішінде Украинадағы Ресей азаматтарының және Ресей әскері контингентінің қауіпсіздігі үшін қабылданғаны айтылады.
   199 . Федерация кеңесі Ресейдің АҚШ-тағы елшісін кері шақыру мәселесін де көтерді.
