Назарбаев Финляндия президенты белән очрашты.
Казакъстан президенты Нурсолтан Назарбаев бүген Финляндия президенты Саули Ниинистё белән очрашты.
"Казакъстан яңалыклары" агентлыгы хәбәр итүенчә, Назарбаев очрашудан соң Казакъстанның "демократик үсү юлыннан алга тиз атлаганын" әйткән.
Моның турында Назарбаев журналистлар соравына җавап биргән.
Фин журналистының соравына җавап биргәндә ул "Без СССР таркалганнан соң җан асрау мәсьәләсе белән мәшгуль булдык.
Әмма хәзер Казакъстан - дөньяда 130 этнос белән милләтне берләштергән, барлык гражданнарның ирекләре белән хокуклары сакланган ил дип әйтә алабыз.
Илебездә дин иреге тулысынча тәэмин ителгән" диде ул.
Назарбаев моңа өстәп "Көнбатышта булган демократия белән ирек - омтылган юнәлешебезнең башы түгел, соңгы максатыбыз.
Без шул юнәлештә китеп барабыз" диде.
Халыкара хокук саклау оешмалары Казакъстанны кеше хокукларын боза дип еш тәнкыйтьли.
Казакъстан белән Финляндия 1992 елдан бирле мөнәсәбәт ясап килә.

800 казакъ Монголия гражданлыгын кире сорады.
Монголия гражданлыгыннан һәр елны төрле сәбәп белән чыгарылган казакълар ил президенты Цахиагийн Элбэгдоржыдан кире кабул итүне сораган.
Алар үзләрен «Казакъстандагы алдашу корбаннарыбыз» дип саный.
Монголия казакъларының гражданлык алуы үзәк мәсьәләгә әйләнгәнлектән Баян-Өлгий әкемлеге белән региональ мәслихәт яныннан икенче махсус эш группасы корылды.
Шушы группаның әгъзасы, Монголиянең Баян-Өлгий районында яшәүче Шерхан Зәйтен улы әйтүенчә, гражданлыкны кайтрып алу өчен «рәсми рәвештә теркәлгәннәре - 800 кеше, ә теркәлмичә йөргәннәрнең саны тагын шуның хәтле булырга мөмкин».
Эш группасы тугыз юнәлеш буенча эш йөртә.
Бу кешеләрнең беразы – сәләмәтлегенә, кайберләре башка да бер сәбәпләргә бәйле рәвештә Монголиягә кире күчеп килгәннәр.
Инде бер төркеме – үзләренең Казакъстан гражданлыгына ничек күчкәннәрен белмичә калганнар, - ди Шерхан Зәйтен улы.
Азатлык хәбәрчесе Монголия гражданлыгын кире алуга гариза биргән «Казакъстан гражданнарының» өчесе белән хәбәрләште.
Хәзер Баян-Өлгий районында яшәп яткан 56 яшьтәге Рахат Кайсар улының әйтүенчә, аның «вакытын озынайтуга тапшырган паспортын кемнәрдер файдаланган».
2001 елны чит илгә чыга торган паспортымның вакытын озынайту өчен теркәү урынына илттем.
Кемнәрдер мине читтән торып бер кешегә өйләндереп, исемебезгә җиде-сигез баланы язып, Казакъстаннан квота алган.
Якын арада чит илгә чыкмаячак булгач паспортны тикшереп караганым юк иде.
2010 елны Казакъстан гражданы икәнем турында белдерү кәгазе килде.
Әмма хатыным, сигез баламның бөтенесе - Монголия гражданы.
Инде янәдән президентның (Монголия президентының) исеменә үтенеч язып, гражданлык сорыйм, - ди Рахат Кайсар улы.
Үзенең Казакъстан гражданлыгына ничек күчкәнен "сизмичә калганнарның" берсе – хәзер Монголиядә яшәп яткан 29 яшьлек Әсемгүл Куамәргән кызы.
Сәрсән Аманжолов исемендәге Көнчыгыш Казакъстан дәүләт университетының Баян-Өлгий районындагы филиалында «Финанс һәм исәп» белгечлеге буенча ике ел укыган Әсемгүл Куамәргән кызы белемен дәвам итү өчен 2005 елны Өскәмән шәһәренә килгән.
Ул «Казакъстанга килгәннән соң кураторы Карлыгаш Конбаеваның җиме булганын» әйтте.
Укырга беренче барган елны кураторыбыз Конбаева Карлыгаш "тегеңә кул куй, моңа кул куй" дип күп кәгазьләргә кул куйдыра торган булган.
Урысча белмәгәнгә күрә кул куя бирдек.
Аның өстенә документларыбыз шул кешенең кулында булды.
Шулай итеп безгә башка кәгазьләргә кул куйдырып, безнең исемебездән квота алып йөргән.
Укып бетергән елны миңа Казакъстан гражданлыгы бирелгәне турында әйтте.
Әмма үзем үтенеч язмаганга күрә "миңа гражданлык кирәк түгел" дип китеп калдым.
Инде бу якка кайтсам, монгол гражданлыгыннан чыгарып җибәргәннәр.
Хәзер эш тә юк, гражданлык та юк - өйдә утырам.
Күптән түгел президент исеменә үтенеч җибәрдек.
Июнь аенда хәл ителергә тиеш, - ди Әсемгүл Куамәргәнкызы.
Ә Карлыгаш Конбаева «һичкемнең квотасын алмаганын» әйтте.
Әсемгүл Куамәргән кызының элекке кураторы: – Өч балам бар.
Квотасын алсам, өч баламның игелеген күрми китим.
Киявем - шул як казагы.
Монголия киленемен.
Әсемгүл Куамәргән шушында килгәннән соң тормышка чыгып, укывын бер ел соңрак бетерде.
Дөресен әйтсәм, Әсемгүлнең бер еллык уку акчасын да үз кесәмнән куйдым.
Өскәмәндә яшәүче апалары тикшерткәндә миграцион комитет минем бернинди квота акчасын алмаганымны аныклап биргән.
Һичкемнең артыннан документ ясаганым юк.
Тик Әсемгүлнең диплом алуына гына бар ярдәмемне бирдем, - диде.
«ИСКЕ ПАСПОРТ БЕЛӘН ДОКУМЕНТ ЯСАУ».
Азатлык хәбәрчесе сөйләшкән өченче граждан үзен «Куаныш» дип таныштырды.
Ул 2001-2009 еллар арасында Павлодар өлкәсендә яшәгән.
2007 елны Казакъстан гражданлыгын алырга үтенеч бирдем.
Әмма 2009 елны сәламәтлегемә бәйле рәвештә Монголиягә кире кайттым.
Мин күчкәнгә кадәр гражданлык чыкмаган иде.
Шунлыктан кулымдагы Монголия паспорты белән шушында йөри бирдем.
Соңрак өлкән балам урта мәктәп бетергән чакта укырга алып барыйм дисәм, ул «Казакъстан гражданы» булып чыкты.
Хәзер өч балам мәктәп бетерде.
Өчесе дә укусыз.
Үзем Баян-Өлгийнең төбендә шәхси компаниядә эретеп ябыштыручы булып йөрим, - ди Куаныш...
Паспорт мәсьәләсенә бәйле вакыйгаларның инде бер төрен эш группасының әгъзасы Шерхан Зәйтен улы сөйләде.
Монголиядә паспорт алыштырган вакытта иске паспортны истәлек сыйфатында үзләренә калдыралар.
Шушыны файдаланган кайбер кешеләр даладагы карт кешеләрнең паспортларын 20-30 мең тәнгәгә сатып алалар да, Казакъстанга барып аларның исеменнән квота алалар.
Күбесен Казакъстан гражданлыгына күчергәннәр.
Ә Монголия хөкүмәте Казакъстаннан килгән исемлек буенча аларны автомат рәвештә гражданлыктан аерган.
Хәзер алар барысы да хөкүмәт тарафыннан бирелә торган иҗтимагый ярдәмнәрдән мәхрүм, - ди ул.
«ТЕРКӘЛГӘННӘР 800 КЕШЕГӘ ҖИТТЕ».
Махсус эш группасы әгъзасы Шерхан Зәйтен улының әйтүенчә, Монголия гражданлыгын кире алуга үтенеч биргән кешеләр күбәйгәннән соң, 2012 елның гыйнварында Баян-Өлгей региональ әкемлегенең тәкъдиме белән эш группасы корылган.
Группа 2012 елның гыйнварыннан башлап өч ай эшләп, Казакъстан гражданлыгын алган, әмма Монголиядә тора торган 307 кешене ачыклаган.
Эш группасы корылганга кадәр гражданнарның үтенечләре «Казакъстан гражданлыгыннан чыгып кил» дигән җавап белән кайтарылган.
Быел эш группасы янә корылды.
Башланган эшне алга таба дәвам итәчәкләр.
Мин – пенсиядамын.
Региональ мәслихәт «таможняда эшләдең, хәбәрең бар» дип тапшырганнан соң эшләп йөрим.
Беренче эш групасы ачыклаган 307 кешенең 130-ына якын арада Монголия гражданлыгы кире бирелә, - ди Шерхан Зәйтен улы.
Аның әйтүенчә, икенче тапкыр корылган эш группасы гражданлык алуга үтенеч биргән гражданнарның документларын әзерләргә дә ярдәм итә.
Монгол гражданлыгыннан чыккан, әмма Монголиядә яшәүчеләрнең исемлеген аныклап ятабыз.
Хәзергә кадәр теркәлгәннәрнең саны 800-гә җитте.
Бу тагын бер өлешкә артырга мөмкин.
Чөнки далада, читтә утырганнарның күбесе үзләренең гражданлыктан чыгарылганнарыннан хәбәрсез булырга мөмкин.
Әле дә килеп теркәлүчеләр бар, - диде Шерхан Зәйтен улы.
Монголия казакъларының мүгълүмат порталына әңгәмә биргән тарихчы, шул илнең элекке вице-премьеры Зардыхан Кинаят улы «1992-93 елларны Монголиядәге казакъларга исәп үткәрелеп, исемлеккә 131 мең казакъ кергән.
Илгә (Казакъстанга - ред.) шуның 80 меңләбе кире кайтканы билгеле» ди.
Монголиядә 2010 елны үткән халык исәбе ул илдә 101 мең 526 казакъ бар икәнен ачыклаган иде.
Рәсми мәгълүматлар буенча, 1991-2011 еллар арасында Казакъстанга читтә яшәүче 800 меңнән артык казакъ репатриант сыйфатында күчеп килгән.
Казакъстанда аларны «оралман» дип атау гадәткә кереп китте.
Казакъстанда 2000 еллар уртасында репатриантларга квота буенча торак бирелә торган тәртип үзгәреп, урынына акча бүленде.
Репатриант гаиләсендәге җан башына билгеле бер күләмдә (1000 АКШ доллары чамасында – ред.) акча тәгаенләнде.
Чит илдәге казакъларны читтән торып квотага кертеп, законсыз акча табу гамәлләре шушы вакытка бәйләнешле.
Казакъстан хөкүмәте 2011 елгы 22 декабрьдә «2011-2014 елларны ел саен 10 мең гаиләгә квота бүленүе» турында карар чыгарган иде.
2012 елны апрельнең 23-е көнне хөкүмәтнең бу карарны кире кайтарып алганы хәбәр ителде.
Квота бирү туктатылганнан соң репатриантлар мәсьәләсе авырая төшкәне турында Азатлык моңа кадәр язган иде.
 
Блэр Казакъстаннан алган акчасын Африкада туздыра.
Бөек Британиянең элекке премьер-министры Тони Блэр дәүләт башлыклары белән эре эшмәкәрләргә киңәш бирә.
Әмма бу гамәлләрен хокук саклаучылар авторитар режимнәрны хуплау дип бәяләргә мөмкин.
Bloomberg Markets журналы «Бөек Британиянең 59 яшьтәге элекке премьер-министры Тони Блэр хакимияттән киткәч яңа кәсеп табып, дөнья гизеп йөрүче киңәшче һәм филантроп атала башлады.
Ул 20-дән артык илдәге шәхси корпорацияләр белән кайбер илләрнең дәүләт бюджетыннан акча алучы оешмалар группасына җитәкчелек итә» дип яза.
ШӘЕХ, ГУБЕРНАТОР ҺӘМ БАШКАЛАР.
Басманың язуына караганда, «2007 елдан бирле Блэрның фирмалары 59 миллион фунт-стерлинг (90 миллион АКШ доллары) табыш алган, ә хәйрия чараларына сарыф иткән чыгымы 25 миллион 500 мең фунт-стерлинг булган.
Аңа караучы сигез компаниянең берсе Windrush Ventures Ltd. бер ел эчендә 16 миллион фунт-стерлинг чиста керемгә ирешеп, яңа рекорд ясады.
ә JPMorgan Chase & Co банкы 2008 елдан бирле Тони Блэрның компанияләренә аз дигәндә 10 миллион фунт-стерлинг акча салган.
Халыкара эре килешү-шартларны ясаучы тарафлар арасында арадашчы булып йөрүче Блэрның хәзерге эше британиялеләрнең исендә калган тышкы сәясәттәге авантрюстик стиле белән аның кадәр ярашмый.
Ул Берләшкән Гарәп Әмирлекләре тәхетенең варисы, ханзадә Шәех Мөхәммәт бин Зәед хәл-Нахайян идарә иткән Абу-Даби башкарма идарәсенә түләүле нигездә киңәш бирә.
Хәзер бу идарә Блэрның киңәше белән 482 миллиард доллар фонды бар China Investment Corp. корпорациясе белән эре килешүгә кую эшләрен башкара.
Басма Тони Блэрның Казакъстан президенты Нурсолтан Назарбаевка дә түләүле киңәш биргәнен язган. «2011 елның языннан бирле Казакъстан президенты Нурсолтан Назарбаев администрациясе Тони Блэрның киңәшчеләр группасына елына сигез миллион фунт-стерлингтән түләп килә. Бу суммага аның элекке матбугат сәркатибенең урынбасары Тим Алланның Portland Communications пиар компаниясенең дә гонорары керә.
Bloomberg Markets журналы китергән мәгълүмат буенча, «Бөек Британиянең борынгы премьер-министрының киңәшчеләр группасы эшкә керешкән елны (2011 елны) декабрь аенда Казакъстанның Яңа үзән шәһәрендә демонстрантлар белән полиция арасында бәрелеш булып, 12 кеше һәлак булды.
Кеше хокукларын саклаучы Human Rights Watch халыкара оешмасы Казакъстан хөкүмәтен кеше үлеменә юл куйганы өчен тәнкыйтьләгән иде.
2012 елны Блэр Бразилиянең Сан-Паулу штатының губернаторы Джеральдо Алкмин белән дәүләт хезмәтен модернизацияләүгә кагылышлы киңәшчеләр группасын кору хакында килешүгә кул куйды.
Март уртасындагы мәгълүмат буенча, Блэр Күвәйт хөкүмәтенә киңәш бирү хакындагы килешүнең срогын озынайтырга җыена, әмма бу хезмәте өчен күпме акча алганы сер.
Килешүләргә катнашы бар кешеләрнең әйтүенчә, нәкъ шушындый киңәш бирү группалары Азия белән Латин Америкасы һәм башка региог илләрендә дә төзелгән булырга мөмкин.
БЛЭРНЫҢ СӘЯСӘТ СӘХНЩСЕННӘН КИТӘСЕ КИЛМИ.
Блэр басмага биргән әңгәмәсендә «Сез премьер-министр булып, яшегез илледән инде ашкан вакытта эштән китсәгез ни эшләр идегез - тыныч кына гольф уйнап йөрмәячәксез бит.
Андый уй үзе мине ныкъ өркетә» дигән.
Аның яңа канцеляриясе 18-гасыр ахырында АКШ-ның Британ судындагы илчелеге урнашкан иске бина эчендә.
Бөек Британия хөкүмәте белән идарә итеп, халыкара сәясәттә үзенчәлекле эз калдырган сәясәтче инде үзенең дөнья империясен коруга кереште. 
«Ирекле Блэр» китабының авторы Селдон «Блэрның дөньяның сәяси сәхнәсеннән китәсе килми.
Ул башлаган эшләренең бетмәгәнен сизә», - ди.
Лондон экономика һәм сәяси фәннәр мәктәбенең профессоры, Бөек Британия лордлар палатасының лейбористлар партиясе исеменнән сайланган әгъзасы Мегхнад Десаи элекке премьерның хәзерге гамәлләрен хуплый.
«Элекке премьер-министрның тик утырып киңәш биргәненә караганда, файдалы эшне ахырына җиткерү әллә никадәр яхшырак түгелме?» - ди ул.
Иске бәйләнешләр белән сәясәттәге тәҗрибәнең кирәге чыга.
«Блэрнең хөкүмәт белән идарә иткән вакыттагы югары дәрәҗәдәге бәйләнешләре һәм килешү йөртү осталыгы үзе күп тәҗрибә җыя алмаган финанс тармагында яраклы була» дип яза Bloomberg Markets эксперты.
Сентябрь аенда ул Glencore International һәм Xstrata казылма җитештерү компанияләренең кушылуына кагылышлы килешүләр тирәсендә булды.
Кайбер күзәтүчеләр әйтүенчә, «Блэр бу хезмәте өчен 1 миллион доллар гонорар алган».
Әмма үзе моңа кагылышлы ниндә дә булса фикер белдерүдән баш тартты.
Британ җәмәгатьчлегенң кайбер вәкилләре аның торгынлык вакытында шушылай табыш алып йөргәнен яратмый.
Аеруча банк тармагы кыенлыкка очраган хәзерге чорда арадашчылык белән шөгыльләнгәнен өнәмиләр.
Бөек Британия парламентындә лейбористлар партиясе вәкиле булган Питер Килфойл  «Сәясәтне калкан итеп, кыруар акча эшләүче кешегә охшый.
Минемчә, ул үз юлыннан чыгып, мактану юлына төшне», - ди.
Вакытында Блэр белән Гыйрак сугышы аркасында сүзгә килеп калганнарның берсе шушы кеше иде.
Блэрның яңа гомере аның хөкүмәт белән идарә иткән чорыннан бөтенләй үзгә.
Әмма аның лейбористлар партиясенә яхшылыгы үтеп бара.
1997 елдан бирле бу партия Блэр җитәкчелегендә рәттән өч сайлауда җиңеп чыкты.
Партиянең 113 еллык тарихында иң озак хакимият корган премьер да Тони Блэр.
Ул 2003 елны гына АКШ башлаган Иракка һөҗүм операциясен хуплыйм дип абруен югалтты.
Шулай итеп Блэр тирә-ягы җиде атна эчендә хөкүмәт җитәкчелегеннән китеп, 1983 елдан бирле утырган Бөек Британия парламентендагы кавемнәр палатасындагы урыныннан да аерылды.
Bloomberg Markets журналына биргән ике интервьюсында Блэр сәясәттән киткәннән соң зур планнары булганын әйтеп, «Премьерлыктан киткәннән соң карьера ясауның үрнәген күрсәтәсем килде.
Иң баштан ук проект-планнарым ачык булды: төрле оешмалар төркемен корырга омтылдым» дигән. 
Ул бу максатына иреште дә. Аның компанияләре хөкүмәтләргә киңәш-нәсыйхәт бирә, финанс консалтингы белән шөгыльләнә.
Блэрның карамагында хәзер берничә хәярия оешмалары да бар.
«ХАКИМИЯТТӘН КИТКӘНДӘ ИКЕ ТЕЛЕФОНЫБЫЗ ГЫНА БАР ИДЕ».
«Хакимияттән киткән чагымда безнең өч хезмәткәребез һәм ике мобиль телефоныбыз гына булды.
Безнең канцеляриябез дә, инфаструктурабыз да булганы юк» ди Тони Блэр.
Бүгендә аның компанияләрендә 180 кеше эшли. 
Элекке премьер-министр сыйфатында Блэр елына 70 мең фунт-стерлинг пенсия ала.
Аңа өстәп, җәмәгать хезмәте үтәгәне өчен 115 мең фунт-стерлинг түләнә.
Bloomberg Markets журналы «Тони Блэрның Лондондагы канцеляриясе сөргендәге хөкүмәтне күз алдыңа китерә.
Һичкем бимазалап ятмаса да учреждениенең шәхси хәвефсезлек хезмәте белән матбугат үзәге бар» дип яза.
Шулай да халык аның Гыйрак сугышына җиң сызганып катнашуын әлеге көнгә кадәр кичерә алмый шикелле.
Халык алдына чыгып сөйләргә җыенган саен сугышта вафат булганнарның якыннары аңа кызыл буяу тутырылган шешәләр ыргытып, ризасызлык белдерә.
Ноябрь аенда ул Лондондагы университетта сүз сөйләргә тиеш булган.
Алай да йөзгә якын кеше җыелып, каршылык чарасын үткәргәннән соң, Блэр катнаша торган чара башка бер җиргә күчерелде. 
ПРЕМЬЕР БЛЭР БЕЛӘН АЗАМАТ БЛЭРНЫҢ АЕРМАСЫ.
Блэр хакимияттән киткәннән соң, күпме табыш тапканын аныклау авырайды.
Блэрга тиешле компанияләр бер-берсенә зур суммада акча күчерә.
Мәсәлән аның Firerush Ventures компаниясе Windrush Ventures компаниясеннән кредит сыйфатынла 822 мең фунт-стерлинг бурыч алса, шул елны янәдән «идарә итү максатларына» дип 1 миллион 600 мең фунт-стерлинг алган.
Бу транзакцияләргә шикләнеп караучылар да табылды.
«Салымны азайту яисә нәрсәнедер яшерүне максат итүче кешеләр генә акча әйләнешен шушылай авырайтып җибәрә» ди Huston & Co компаниясенең директоры, элекке салым инспекторы Эдриен Хастон.
Ә Блэр мондый фикерләргә көлеп карый.
«Алган табышымның 50 процентын салым рәвешендә түлим.
Чит илдә акча эшләп, салымны аз түләү максатында күп вакытларын чит илдә үткәрә торган британиялеләрдән аермам – мин ил территориясендә тырышам» ди ул.
Блэр тик киңәшче генә түгел, бик кыйбат бәяләнүче спикерлар рәтенә дә керә.
Ул быел гыйнвар аенда АКШ-ның Флорида штатында, Майами ярында үткәрелгән AlphaMetrix 2013 хедж-фондлар саммитында чыгыш ясаганы өчен 300 мең доллар компенсация алды дигән мәгълүмат бар. Фәкать Блэрның вәкиле аның бу суммадан әллә никадәр азрак акча алганын әйтә.
Үткән елны ул АКШ-ның элекке президенты Джордж Буш белән бергә Аурупадагы икенче эре хедж-фонд Brevan Howard Asset Management оештырган ябык утырышта сүз сөйләп, бераз табыш тапкан.
Алай да Бөек Британиянең элекке премьер-министры «иске бәйләнешләрне файдаланып акча эшләүдән еракмын» ди.
Үзе әйтүенчә, ул «хәзерге клиентларының күбесе белән хакимияттән киткәннән соң танышкан».
«Британиянең премьер-министры булганың өчен генә сиңа кыруар акча түлиләр дигән уйдырма бар.
Чынында, алай түгел» ди Тони Блэр.
«АВТОРИТАРИЗМНЫ ЗАКОНЛАШТЫРУ ХӘВЕФЕ».
«Блэрның бәлкем иң мул табыш алып килә торган эшенең берсе - Казакъстан президенты Назарбаев белән бәйләнеше.
Нурсолтан Назарбаев 2000 елны Бөек Британиягә дәүләти сәфәр белән килде.
72 яшьтәге Назарбаев – элекке совет республикасын 1990 елдан бирле ялгыз идарә итеп килүче президент.
2011 елгы сайлауда «95 процент тавыш җыйды» дип тапшырылганнан соң, АКШ дәүләт департаменты бу сайлауны «халыкара стандартларга  туры килми» дип бәяләде. 
Блэрның әйтүенчә, аның һәм Portland Communications компаниясенең 13 киңәшчесе Казакъстанда децентрализация, сайлау процедуралары һәм хокук тәҗрибәсе мәсьәләләре буенча киңәш бирү белән шөгыльләнә.
Human Rights Watch оешмасының Казакъстан буенча бәяләүчесе Михра Ритманның әйтүенчә, «Блэрның Казакъстанда эше башлаган вакытта бу илдәге кеше хокукларын бозуны туктатуны ачык таләп итүе кирәк иде».
«Көн үткән саен авторитар сыйфат ала барган казакъ хакимиятенең гамәлләрен Блэрның законлаштару бирү хәвефе артып килә» ди Ритман.
Ә Блэр үзе «Мәсьәләгә киңрәк колачта карау дөрес» дип саный.
«Кеше хокуклары мәсьәләсен бөтенләй юкка чыгармыйм.
Бу мәсьәләләрне күтәрәбез.
Администрация хезмәткәрләренең яңа дулкыны үсеп килә, алар – реформаторлар, без шулар белән эшлибез» ди британиянең элекке премьеры.
БЛЭР СЬЕРРА-ЛЕОНЕНЫ ҮСТЕРЕРГӘ НИЯТЛЕ.
Элекке премьер-министр «бизнес аркасында хәйрия чараларын финанславын» әйтә.
«Табышым белән хәйрия фондларын финанслар белән тәэмин итәм» ди ул.
Блэрның әйтүенчә, 2008 елдан бирле ул хәйрия чараларына үз кесәсеннән биш миллион фунт-стерлинг сарыф иткән.
«Мондагы мәсьәлә - акча эшләү түгел, галәмне яхшыртуга өлеш кертү.
Мине ялгыз башымның мәшәкате илһамландырмый.
Әгәр үземнең генә баюымны уйласам, моңа әллә кайда тиз һәм уңай юл белән ирешер идем» ди Тони Блэр.
Үзен бизнеска бирелгән кеше дип санамаучы Блэр «вакытының күберәген хәйрия чаралары белән Якын Көнчыгыштагы вәкил сыйфатындагы эшләренә тәгаенләгәнен» әйтә.
Басма «Казакъстандагы кебек башка илләрдәге дә киңәшчелек хезмәтеннән керә торган табышы аның хәйрия чаралары белән шөгыльләнүенә мөмкинлек бирә» дип яза. 
«Африкадагы җәмәгать эшләремне белән башка илләрдә тапкан табышым хисабына башкарам» ди Блэр үзе.
«Африка башлангычы» фонды аркылы ул Гвинея, Либерия, Малави, Нигерия, Руанда, Сьерра-Леоне һәм Көньяк Судан илләренә сәяхәт ясап тора.
Гыйнвар аенда ул Сьерра-Леоне президенты Эрнест Бай Корома белән очрашып, илнең казылма байлыклар сәнәгате белән туризмны үстерү турында киңәшләр биргән.

Обамага юлланган хат "шөбһәле" дип танылды.
АКШ-ның махсус хезмәте президент Барак Обамага юлланган хатларның берен "шөбһәле" дип тапты.
16 апрельдә Ак Өйнең тышындагы тикшерү урынында конерттан составы билгесез матдә табылган.
Нәкъ шул көнне сенаторларның бесренә җибәрелгән хаттан рицин агуының табылганы хәбәр ителә.
Махсус хезмәт вәкиле Эдвин Донован Капитолийның хәвефсезлек хезмәте белән һәм федераль хәвефсезлек бюросы белән хатны кем җибәргәнен табу өчен тыгыз мөнәсәбәттә эшләүләрен мәгълүм итте.
Шөбһәле конвертлар 15 апрель көнне Бостон марафоны вакытында булган шартлаудан соң табыла.
Ул шартлау вакытында 3 кеше үлеп, 170-тән артык кеше яраланган иде.
17 апрель көнне АКШ-ның берничә телеканалы Капитолийдән шөбһәле сәламләмә табылганнан соң бинаның кайбер бүлегеннән кешеләрнең ашыгыч рәвештә күчерелүе турында хәбәр итте.

Хатын үзен сөйрәгән машина йөртүчесенә "гаеп ташламады".
16 апрельдә Facebook сәхифәсендә Алматы урамнарының берсендә хатын-кызны сөйрәтеп баручы машина турында видео пәйда булган иде.
Бүген Алматы каласы эчке эшләр департаментының (ЭЭД) матбугат хезмәте ул хатынның үзен сөйрәгән машина йөртүчесенә "гаеп ташламаганын" хәбәр итте.
ЭЭД матбугат хезмәтенең мәгълүматынча, "йөртүче белән сөйрәтелгән хатын вакыйга булыр алдыннан тавышланышкан.
Әмма хатын йөртүченең өстеннән "бернинди жалоба бирмәгәнлектән" полицейскийлар аны азат иткән. 
YouTube-ка да куелган бу видео машинаның видео регистраторына төшерелгән.
Анда Алматы урамнарының берсендә китеп барган 187 АE 02 номерлы Daewoo Nexia машинасы артында хатын-кыз сөйрәтелеп барганы тасвирланган.
Хатынны берәүнең бәйләгәне я үзе ябышканы видеодан беленми.
Светофорга туктаган машинага эчке гаскәр патруле белән башка машиналарның йөртүчеләре килеп, ишеген ачарга тырыша.
Видеодагы хатынның кычкырган тавышы ишетелә.
Моңа кадәр эчке эшләр министрлыгының матбугат сәркатибе Нурдилдә Ораз Азатлык хәбәрчесенә "машинаның транпорт хезмәте күрсәтә торган учреждениегә караганын, машина хуҗасының эзләнгәнен" хәбәр иткән иде.
Роликның иясе алматылы Бегалы Шебәкеев Азатлык хәбәрчесенә "вакыйга Абай урамы буенда, Алтынсарин урамына җитәр төштә булганын" әйтте.
Аның сүзенчә, вакыйга март аеның башында булган, хатынның ниндә дә булса җәрәхәт алганын күзәтмәгән.

Маргарет Тэтчерны җирләү йоласы үтте.
Лондонда Бөек Британиянең экс-премьеры Маргарет Тэтчерны җирләү йоласы үтте.
Тэтчер 2013 елның 8 апрелендә 87 яшендә инсульттан вафат булган иде.
Җирләү йоласына Бөек Британия патшабикәсе Елизавета, дөнья илләреннән килгән башлыклар белән делегацияләр катнашты.
Тэтчер 1979-1990 елларны премьер вазифасын үтәп, Бөек Британия тарихына беренче хатын премьер сыйфатында керде.
Мәрхүмнең тәне салынган табут Лондон урамнары буйлап үткәрелеп, Әүлия Павел соборына китерелде.  
Җирләү йоласына ике меңгә якын кеше катнашты.
Алар арасында АКШ-ның элекке дәүләт сәркатибе Генри Киссинджер, Джордж Шульц һәм Джеймс Бейкер булды. 
Маргарет Тэтчерны күп кешеләр Бөек Британиянең кире киткән экономикасын калыбына китергәне өчен бәяли.
Әмма кайбер бөекбританиялеләр аның "мәмләкәтне экономикага аралаштырмау" сәясәтен тәнкыйтьли.
