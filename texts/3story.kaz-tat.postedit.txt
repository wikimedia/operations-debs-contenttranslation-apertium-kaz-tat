АРАЛ ДИҢГЕЗЕ.
Арал диңгезе — Казакъстан белән Үзбәкстан чигендә урнашкан сулык.
Диңгез XX гасырда мәйданы ягыннан (68 мең км²) галәмдә дүртенче урында булган, ләкин 1960 еллардан башлап диңгезнең суы азаеп килә.
Арал диңгезенең тарихы.
Арал диңгезе, Кайнозой дәверенең уртасында, ягъни моннан 21 млн. 1200 ел элек Каспий диңгезенә кушылган булган.
Моңа диңгезнең төньяк битендәге хәзерге Сарычыганак, Акъеспе яныннан 80 метр тирәнлектән Олигоцен вакытында яшәгән кызыл балыкның, эре әкәм-төкәмнең, китның умыртка сөякләренең ташка әйләнә башлаган көйендә табылуы дәлил була ала.
Бу диңгезнең вакытында океан белән кушылып ятканлыгын күрсәтә.
Шулай ук Арал тирәсеннән акуланың теше белән сөяге табылды.
XIX гасырның урта чагындагы Арал-Каспий иңкүлегенең пәйда булуы хакындагы фаразлардан Арал бассейнының геологик иртә чорда Урта диңгез белән тоташып яткан су мәйданы икәнен, аның соңгы Альп дәверләрендә җир кабыгының күтәрелүенә бәйле вак су мәйданнарына бүленгәнен беләбез.
Шулай ук, Арал диңгезенең күләме хакында, Арал диңгезе хакында фикерләр шул борынгы дөнья әдәбиятларында да очрыйлар.
Димәк хәзерге заманда галәм илләре игътибарын үзенә җәлеп итүче шушы су мәйданын тикшерү шул борынгы заманнан бүгенге көнгә кадәр дәвам итә дияргә була.
Менә, шуннан да иске тикшерүләр белән хәзерге яңа мәгълүматларны чагыштыру аркылы Арал диңгезе бассейны белән аның ярларының үзгәрү эволюциясен, шулай ук гасырлар буе үзгәрү сыйфатын ачыклау кыен түгел.
Мәсәлән, әүвәлге заманның үзендә Арал диңгезе күп илләргә мәгълүм булган.
Чөнки, шул IX-X гасырларда гарәп галимнәре – Ибн Хордадбех, Ибн Руста, Әл-Масуди, Әл-Истахри китергән мәгълүматлар үтә кыйммәтле саналалар.
Димәк, бу хезмәтләрдән шул чактагы Аралның күләме белән ярларының формасы турында мәгълүмат алырга була.
Ибн Хордадбех «Китаби-ал-масалик Вал-мамлик» сәяхәтләр белән мәмләкәтләр китабы атлы хезмәтендә Әмудәрьяны - Җәйхун, Арал диңгезен - Күрдәр күле дип атый.
ә Ибн Рустаның Әмудәрья белән Арал диңгезе турында язганнары мөмкин булган кадәр төгәл, аның мәгълүматлары буенча, Арал диңгезенең күләме 80 фарсах (бер фарсах - 6 чакрым).
Диңгезнең баштагы ярындагы сыртлары Сиякух (кара таулар) дип аталалар.
ә уң як яры сазламык, анда куе урман үскән.
Димәк югарыда әйтелгән Сиякух – калкулыкның туры ярлы кыялары булырга мөмкин.
Чөнки аның көнбатыш яры хәзер да биек кала бирә, кайбер нокталарның биеклеге 190 метрга җитә.
Шуның кебек Гарәп географы Әл-Истахри Арал диңгезен «Хорезм күле» дип атаган һәм Сырдәрья хакында мәгълүматлар китергән.
Әл-Истахри болай ди: «Бу күлнең әйләнәсе 100 фарсах.
Суы тозлы, күлгә Җәйхун, Сырдәрья һәм башка елгалар коя».
Шулай ук X гасырда яшәгән билгесез авторның фарсы телендә язган «Худуд-әл Галәм көнчыгыштан көнбатышка кадәрге галәм өлкәләре» атлы кулъязмасында да Арал диңгезенең тасвирламасы бирелгән.
Монда диңгезнең күләме 300 фарсахка тиң икәнлеге һәм ярларының комлы икәне язылган.
Югарыдагы Арал диңгезе хакында мәгълүмат калдыручылар нигездә диңгезне махсус тикшергән кешеләр түгелләр, юлда чагында күргәнен язган сәяхәтчеләр, гомумән бөтендөнья әдәбиятына кагылышлы кече фактлар җыйган күзәтүчеләр.
Шуннан бу чакта Арал диңгезе хакында чын фәнни тикшерүләр булмаган дияргә була.
Шулай да шушы өлкәнең шул чордагы күрсәтелгән табигать шартлары белән хәзерге табигатенең үзгәрешен чагыштырып караганда тирә-якның күрененешенең элеккеге чакта төгәл нинди булганлыгына күз төшерергә була.
Төп Арал диңгезе хакында төгәл фактик мәгълүматларның җыелуы, ягъни махсус тикшерүләрнең башлануы XVII-XIX гасырларга туры килә.
Чөнки бүгенге Арал дигән атау шул XVII гасырдан әлеге җиргә бирелгән.
Ягъни 1740-1741 елларны Сырдәрья белән Арал тирәсен тикшерә башлауның берсе булып, Иван Мурауин катнашып, тәүге тапкыр Арал диңгезенең көнчыгыш ярларын үтә төгәллек белән махсус язмага төшереп, карта ясаган.
