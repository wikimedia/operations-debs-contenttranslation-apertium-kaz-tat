1 	ӘХМӘТ КАЙДА?
2 	Әхмәт белән Гөлнара бакчада.  Һава бүген бик яхшы, җылы.  Әмма кичә бик суык иде!  Шул сәбәпле алар  далада уйный алмады.  Әхмәт белән Гөлнара уйнарга ярата, алар һәрвакыт зур өйнең алдындагы бакчада бергә уйный.
3 	Әхмәт алты яшьлек кечкенә бала.  Кыз аның сеңлесе, ул биш яшьтә.  Әхмәтнең кечкенә бер көчеге бар, хәзер ул да бакчада.  Көчек балалар белән уйнарга ярата.  Көчеге хәзер бик шат.
4 	Ә Гөлнараның көчеге бармы?  Юк, Гөлнараның көчеге юк, аның песие бар.  Әмма песие өйдә, йоклап ята.
5 	Аларның анасы песие белән бергә өйдә, ул тәрәзәдән Әхмәт белән Гөлнараның уйнаганына карап тора.  Әхмәт иске зур бер агачка таба каты йөгереп бара, ул шул агачның артына Гөлнарадан яшеренеп ята.  Ни өчен икәнен беләсезме?  Гөлнара кулы белән күзләрен ябып утыра.  Ул һичнәрсәне күрми, ул саный.  Ул ни өчен болай итеп ята?  Ә Әхмәт агачның янында ни эшләп ята?
6 	Бу уен.  Гөлнара санап бетергәннән соң тирә-ягына карады.  Ул "Әхмәт кай җиргә китте?  Аны күрдегезме?" дип эзли.
7 	Гөлнара Әхмәтнең кайда икәнен белми.  Көчектән "Әхмәтне күрдеңме?" дип сорый.  Ә көчек, әлбәттә, сөйли алмый.  Димәк, Гөлнара үз соравына җавап ала алмый.  Кешеләр эт белән сөйләшкәндә аннан һичкайчан җавап ала алмыйлар!
8 	Гөлнара тәрәзәдә торган анасына карый.  Гөлнара анасының елмайганын күреп ул Әхмәтнең кай җиргә киткәнен белә  дип уйлый.  "Әхмәт кайда, әйтче!" дип сорый.  "Юк, Гөлнара, әйтә алмыйм" дип анасы җавап бирә.  Ул Әхмәтнең кайда икәнен белсә да әйтәсе килми.
9 	Гөлнара бакчаның эчендә әкрен генә  басып йөри.  Әле да булса Әхмәтне табуга тырышып йөри.  Өстәл һәм урындыкларның астына карый, әмма Әхмәт анда юк.  Ул барлык җирне карап йөри, әмма Әхмәтне таба алмый.
10 	Аннан соң ул бер тавышны ишетә, ул тавыш иске зур агачның артыннан чыгып ята.  Мөмкин бу Әхмәттер?  Ул тавыш янә ишетелә!  Гөлнара аны әкрен генә тыңлый.  Ул хайван да, кош да түгел.  Ул инде ул тавышны аныграк ишетә башлады.  Бу Әхмәт булу кирәк!
11 	Аннан соң аңа кечкенә бер кул күренә.  Якынрак килгәндә ул аның  башын да күрә.  "Сине таптым!" дип көлә.  Алар икесе да күңелле өйгә таба килә, бер нәрсә ашап, су эчәр вакыт булды!

