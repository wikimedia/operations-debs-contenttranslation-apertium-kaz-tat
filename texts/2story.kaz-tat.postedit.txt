     1. Миллионга якын җанатар, 52 мең фахишә...
     2. Июньнең 8-е көнне Варшавадагы милли стадионда үтәчәк Евроның ачылу тантанасын 150 миллион кеше телевизордан тамаша кылачак.
     3. Евро-2012 турында кызыклы статистикага күз салыгыз.
     4. Ике.
     5. Аурупа чемпионатында ике җанвар уеннарга фараз кыла.
     6. Украина белгечләре Фунтик исемле дуңгыз баласының күрәзәлек хасияте бар дип әйтә.
     7. Моңа өстәп, Польшаның Краков каласындагы зоопаркта яшәүче Читта исемле фил дә чемпионат уеннарында «күрәзәче» ролен уйнаячак.
     8. Читта быелгы Чемпионнар лигасының финалында «Челсиның» эмблемасы билгеләнгән савытны сайлап, Лондон командасының җиңүгә җитәчәген дөрес ачыклаган иде.
     9. Исегездә булса, 2010 елгы дөнья чемпионатында Пауль исемле сигезаяк берничә очрашуда кемнең җиңүгә җитәрен дөрес аныклаган.
    10. Өч.
    11. Германия җыелмасы Аурупа чемпионатын өч тапкыр откан.
    12. Нимесләр – Аурупа чемпионатындагы иң тәҗрибәле команда.
    13. 2008 елны Аурупа чемпионатының финалына һәм 2010 елгы галәм чемпионатының хәл иткеч уенына чыккан.
    14. Сигез.
    15. Бу - Аурупа чемпионаты үтәчәк стадионнар саны.
    16. Аурупа чемпионатының матчлары Украинада – Донецк, Харьков, Киев һәм Львов,  Польшада – Гданьск, Познань, Варшава һәм Вроцлав калаларында уйналачак.
    17. Чемпионатның ачылу тантанасы Варшавада үтсә, финал июльнең 1-ендә Украина башкаласында планлаштырылган.
    18. Тугыз.
    19. Франция җыелмасының элеккеге уенчысы Мишель Платини Аурупа чемпионатында шул чаклы голның авторы аталган.
    20. Аның рекордын әлегә беркем боза алган юк.
    21. Бүгендә Платини – УЕФА президенты.
    22. Уналты.
    23. Бу - Аурупа чемпионатында катнашачак командалар саны.
    24. Гомумән бу турнирның сайлау турнирында барлыгы 53 ил катнашты.
    25. Аның эчендә Казакъстан да бар.
    26. Казакъстан җыелмасы «А» группасында соңгы урында калды.
